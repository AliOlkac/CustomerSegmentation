    YAPILACAK ÇALIŞMADA DİKKAT EDİLMESİ GEREKEN HUSUSLAR 
Öncelikle hazır veri seti yerine kendiniz veri çekmeyi deneyiniz. Örneğin haber metinlerinin 
kategorizasyonu ya da Twitter’da Duygu Analizi gibi konularda kendiniz veri elde edebilirsiniz. 
Fakat bu verilerin eğitimi sırasında hazır veri setlerini kullanabilirsiniz. 
Seçtiğiniz konudaki verilerin güncel olmasına dikkat ediniz. Örneğin döviz kuru ile ilgili 
yapılan bazı çalışmalarda YTL dönemine ait veriler de yer alıyor ama son yıllar ya da son 
günlere ait veriler yer almıyor.  
Veri setinin özelliklerinden bahsediniz. (Veri tipi, içerdiği bilgi vb.) 
Çalışmanızda hiç görmediğiniz ve özel olarak bilmediğiniz bir algoritmaya yer vermeyiniz. 
Maalesef birçok çalışmada bilmediğiniz birden fazla algoritmanın kodlarının yer aldığı 
görülüyor. 
Sonuçlarınızı yorumlayınız. Örneğin bir sınıflandırma çalışması yapmışsanız modellerin sadece 
doğruluk oranını vermek yerine bu oranı yorumlayıp ardından da yeni verinin ya da sizin 
verinizin hangi sınıfta olacağını gösteriniz. 
Hazır olarak aldığınız kodların satırlarına açıklama yaparak ödevinizi anlatmış sayılmazsınız. 
Farklı veri setleriyle derste gördüğümüz algoritmaların uygulamasını kendinizin yapması daha 
etkili bir ödev olacaktır. 
Word dosyası istenmişse PDF olarak göndermeyiniz. 
Çalışmanız Ödev ile birlikte açıklanan Dereceli Değerlendirme Anahtarı’na (Rubrik) göre 
değerlendirilecektir. Bu nedenle ölçütler ve seviyeleri inceleyiniz. 
Veri Madenciliği dersi kapsamındaki FİNAL ÖDEVİ aşağıda belirtilen içerikte teslim 
edilecektir. 
1. Kapak 
2. Çalışmanın tanımı ve amacı,  
3. Kullanılan yöntem, program veya yazılımlar hakkında bilgi verilmesi ve gerekçeleri 
4. Uygulamanın anlatılması 
5. Sonuç 
6. Kaynaklar 
Oluşturulan Word dosyası Numaraniz_Adiniz_Soyadiniz ismiyle kaydedilmelidir. 
Çalışmada kullanılan program ya da yazılımla ilgili dosyalar tek bir klasörde toplanarak sisteme 
yüklenilmelidir